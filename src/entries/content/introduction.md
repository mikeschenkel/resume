---
tags: introduction
title: Over mij
---

De wereld verdient een kwalitatief beter web dat toegankelijk is voor iedereen, nu en in de toekomst.

Ik heb een voorliefde voor gestructureerde codebestanden en efficiÃ«nt werken. Daarom schrijf ik front-end codes met een stevig en gestructureerd raamwerk en een logische opbouw volgens webstandaarden die niet alleen snel zijn, maar ook toekomstgericht en overdraagbaar aan andere ontwikkelaars.

Met een oog voor kwaliteit en een neus voor risico en gevaar weet ik snel pijnpunten aan te wijzen en verbeteringen door te voeren op bestaande front-end code. Ik zorg voor meer rust en overzicht zodat de code fijner is om mee te werken, gemakkelijker te onderhouden is en voor een soepele implementatie kan zorgen.

Naast mijn technische skills kan ik door mijn docentenachtergrond technisch complexe zaken makkelijk uitleggen aan interne en externe opdrachtgevers en vertalen naar concrete voorbeelden en oplossingen. Hierdoor wordt praten over techniek voor alle partijen een stuk laagdrempeliger. Ik adviseer mensen dan ook graag over de mogelijkheden, oplossingen en toepassingen van de nieuwste webtechnieken.
